<!DOCTYPE html>
<html>
<head>
<title>शिवम् भारत</title>
<link rel="icon" href="images/head.png" type="image" sizes="20x20">
</head>


<body>
<p style="text-align:center; font-size:20px;">
<a href="https://shivambharat.com">
<img src="images/SB6.png"> </a>
<marquee width="50%" behavior="scroll" direction="left" height="50px" scrollamount="6">
<i> While most of the thoughts are limited by ruining society and its resources, How are we going to save and pay it back !!! </i> </marquee>
</p> <hr>
  <p style="color:DarkRed; text-align:center;"> <b>पुकार!</b> </p> <hr>
 <p style="text-align:center; font-size:30px;"> 
<img src="images/WritingHand2.jfif" height:"140" width:"100">
<marquee width="7%" behavior="scroll" direction="left" height="52px" scrollamount="15">
लिखिए!
</marquee>
   </p>

  <hr>

  <pre style="font-size:125%; text-align:center;"> <b>
लिखिए.... 
ये जो कलम में स्याही है न, 
उसे तेज़ाब बनाना आपका काम है। 
कलम उठाईये,
लिखने को बहुत कुछ है।1।

पहली दफा उठे तो हो सकता है,
कि बस माशूक के होठों की नरमाई तक ही लिख पाये। 
दूसरी बार उठे, 
तो उसके दुपट्टे में उलझ के दम तोड़ दे। 
पर लिखिए..... 
लिखिए क्योंकि बहुत कुछ लिखा जाना बाकी है।2।

रात के १२ बजे किसी सुनसान रेलवे स्टेशन पर, 
शहर से दूर भागने की कोशिश में, 
उन दो प्रेमियों की घबराहट लिखिए। 
उन्हें पता तो चले 
कि इतनी दूर से भी कोई महसूस कर रहा है उन्हें।  

थोड़ी हिम्मत शब्दों में बाँध के दे दीजिए, 
ताकि ट्रेन में दस बारह लोग जब 
खून से तालिबान लिखने आएं, 
तो उनकी मुस्कराहट मौत को जिंदगी के तलवे चाटने पर मजबूर कर दे। 
लिखिए....... 
अभी बहुत कुछ लिखा जाना बाकी है।3।

रात के ढाई बजे जब नशा टूटने पर 
कोई इंसान फ्रीज की तरफ 
ठन्डे पानी की तलाश में बढ़े 
तो अपने शब्दों में दो चार बर्फ लिखकर 
उसके सिराहने तरफ रख आईए। 
कभी-कभी एक अच्छी नींद के लिए 
शराब से ज्यादा लोरियों की जरुरत होती है।4।

लिखिए.......  
घबराईये नहीं, 
बहुत सारे लोग लिख रहे हैं, 
आपके साथ; 
शराबघरों की मेजों पर गिरते हैं, बहुत सारे शब्द। 
उन्हें उठाईए, पोंछिए, चमकाईए, और फिर टाँकिये। 
टांक दीजिये सफ़ेद कागज पे, 
इन्द्रधनुष लिखा जाना बाकी है।5।

शराब और आंसू जब घुलते हैं 
तो बहुत सारे रंग बिखरते हैं। 
इन रंगो की उदासी लिखिए। 
इन रंगो की प्यास लिखिए। 
लिखिए....... 
कि बहुत कुछ लिखा जाना बाकी है अभी।6।

लिखते रहिये। 
यूँ ही कलम उठाते रहिए। 
कागज़ पर उनके लिए चाभी लिख दीजिए, 
जिनके लिए बंद है दुनिया भर के हर घर। 
एक कलम से दो चार दीवारें 
और एक छत लिख दीजिये, 
बर्फ से ढंकी इस दुनिया में गरमाहट सभी को चाहिये. 
रात किसी अँधेरी सड़क पर कोई लड़की 
जब जमीन से किसी शैतान को उगते देखें 
तो अपने शब्दों से आसमान पर एक भगवान लिख दीजिये।7।

लिखिए, 
लिखिए तो सही।  

जब रात को नींद ना आये तो, 
लिखिए उस इंतज़ार को, 
लिखिए उस वजह को, 
लिखिए उस बेचैनी को 
लिख दीजिये उस एहसास को, 
जो सीने में एक हुक उठा रहा है। 
मैं लिख रहा हूँ, आप भी लिख दीजिये। 
लिखिए तो सही।8।

अब भी लोगों की आँखें कलम की तरफ 
बड़ी उम्मीद भरी नजरों से देखती हैं। 
अब भी लोगों को उम्मीद है कि 
कलम किसी रोते बच्चे के लिए 
चॉकलेट बन सकती है 
तो कलम इतनी क्रांतियाँ भी लिख सकती है 
कि सोयी हुई सरकारें, सोये हुए हुकुमरान 
तिलमिलाकर कलम पर फतवा जारी कर दें।9।

अरे लिखिए तो सही, 
ये जो कलम में नीली-काली स्याही है न, 
उसे तेज़ाब बनाना आपका काम है।  

-x-x-x-x-x-x-x-x-x-x-x-x-x-x-x-
    </b></pre> 
<hr>
<h5>
(स्वरचित नहीं है, लेकिन लेखक को हम भी ढूंढ़ रहे हैं।)
  </h5>
  <hr>

  <p>© 2021 Shivam Bharat</p>
</body>

</html>
